###Scrum###
Scrum är en agil utvecklingsmetod vilket betyder att den förhåller sig till det agila manifestet
(http://agilemanifesto.org/iso/sv/manifesto.html). Det innebär att man värdesätter:
  individer och interaktioner framför processer och verktyg,
  fungerande programvara framför omfattande dokumentation,
  kundsamarbete framför kontraktsförhandling, och
  anpassning till förändring framför att följa en plan.

  Scrummetoden bygger på tre komponenter: artefakter, scrumlaget och event. Artefakterna utgörs av
Product Backlog (PB), som är en detaljerad och rangordnad kravspecifikation över produkten,
Sprint Backlog (SB), som är en att göra-lista innehållandes upp till fem punkter från PB som 
utvecklarna ska ta sig an under den aktuella Sprint:en (arbetsperioden), och Increment, som är 
resultatet av den senaste Sprint:en.
  Scrumlaget är de personer som jobbar med projektet. De består av en produktägare (PO), en Scrum
Master (SM) och ett utvecklarlag (DT). PO är kundens representant. Hen bestämmer och rangordnar 
innehållet i PB och ansvarar för att varje punkt i PB är tydlig. SMs roll är att coacha Scrumlaget
och undanröja hinder för DT, t ex genom att se till att de får jobba ostört utan "onödiga" möten, 
så de kan leverera på topp. SM ser också till att hela Scrumlaget är införstådda med PB-punkterna.
DT syftar på alla som är med och gör projektet bättre, dvs inte bara utvecklare utan mer allmänt.
DT är helst mellan tre och nio personer och de organiserar sig själva för att kunna arbeta så
effektivt som möjligt.
  I ett Scrum-projekt så hålls ett antal Event. För varje Sprint, som är en kortare arbetsperiod
på tre till 30 dagar, hålls först en Sprint-planering där hela Scrumlaget deltar. Tillsammans 
kommer man fram till vad man ska göra under den aktuella sprinten. Under sprinten hålls dagliga 
möten kallade Daily Scrum där DT och oftast SM deltar. På mötena, som ofta hålls stående och är
max 15 minuter långa för hållas effektiva, går DT och SM igenom vad de gjort sedan igår, vad de 
ska göra till i morgon och om det finns några eventuella hinder. De här dagliga mötena gör att 
alla hålls uppdaterade om hur det går i projektet och förhindrar att saker skjuts upp eftersom
utvecklarlaget kan hjälpas åt lösa hinder som tas upp. När en Sprint är över hålls en Sprint 
Review där hela Scrumlaget samt intressenter deltar. Under Sprint Review går Scrumlaget igenom 
och, om möjligt, demonstrerar senaste sprintens resultat. Här finns möjlighet att få feedback 
från intressenterna för att kunna få fler perspektiv på produkten för att förhoppningsvis kunna
göra den ännu bättre. PO går sedan igenom framtidsplaner och uppdaterar PB med eventuella nya krav.
Efter Sprint Review hålls en Sprint Retrospective där Scrumlaget analyserar hur Sprint:en har gått,
vad som har fungerat bra och vad som kan förbättras till nästa sprint.
  Att jobba med Scrum har flera fördelar. Det gör det t ex lätt för Scrumlaget att anspassa sig 
till förändring, eftersom man hela tiden jobbar i Sprint:ar utefter tydliga SB och får kontinuerlig
återkoppling från PO och intressenter. Ändras kraven så ändras PB och så även SB. Man jobbar alltså
med Sprint:ens alla delmål istället för med en mer oöverskådlig och kanske vag målbild av en 
slutprodukt. För företaget blir det "tryggare" eftersom de hela tiden får se delresultat som de
kan ge feedback på och påverka, istället för att ha satsat x summa pengar för att långt senare få
se en "färdig" produkt. För utvecklarna är det i flesta fall positivt att de får organisera sitt
arbete själva, men den friheten kan också leda till svårigheter om de inte är vana vid att ta 
ansvar. Det är dock något som i idealfall skulle tas upp på ett Daily Scrum-möte, där personen
skulle kunna få tips och stöd från sina kollegor.


###Grafisk profil###
En grafisk profil innehåller grafiska element (t ex logotyp), typsnitt och färguppsättningar
samt regler för hur dessa ska användas för att presentera en organisation på ett enhetligt och 
uniformt sätt. En grafisk profil bör hållas kortfattad och visuellt tydlig, dvs innehålla tydliga
exempel på exempelvis placering av logotyp, brödtextmarginaler, etc, för att vara så lättanvänd
som möjligt.
  Som utvecklare underlättas arbetet av en tydlig grafisk profil, för att inte behöva gissa sig
till var man ska placera logotyp, vilket typsnitt man ska använda osv. Det går dessutom snabbare
att komma fram till ett designförslag på t ex en hemsida som ligger i linje med beställarens idé.
Svårigheter att arbeta med en kunds grafisk profil kan vara om den är väldigt utförlig med många
regler på detaljnivå. Det kan leda till att värdefull utvecklingstid går åt till att läsa, förstå 
och implementera regler. Fast å andra sidan, om kunden är så mån om sin grafiska profil betalar 
de säkert för att den ska följas nitiskt.


###Tillgänglighet###
Tillgänglighet i webbdesign handlar om att göra produkten tillänglig för så många som möjligt.
De rådande tillgänglighetsanvnisningarna kallas WCAG (Web Content Accessibility Guidelines) och
sammanställs av W3C (World Web Consortium).
  För ett vanligt företag kan det handla om att göra kundundersökningar för att göra webbinnehållet
tillgängligt för just sin målgrupp, medan en myndighet har lagliga krav på sig att göra webbsidan 
tillgänglig för alla, oavsett förutsättningar, så långt det är möjligt. Grundläggande kan det 
t ex handla om att ha tillräcklig kontrast mellan text och bakgrund samt ha alternativa beskrivningar
av visuellt innehåll som bilder och video (genom att använda alt-attribut i de berörda HTML-taggarna).
En myndighet med sina högre krav måste också i större utsträckning se till att funktion går före form.
Det kan t ex vara att ha tydliga etiketter (label-taggar) till HTML-formulär, att se till att 
navigation med hjälp av tab-tangenten fungerar logiskt. Därtill är det viktigt att se till att video
och ljudklipp, om de startar automatiskt, inte spelar upp ljud. Det är störande för alla, men
framförallt för personer som använder sig av skärmläsare, ett hjälpmedelsverktyg som läser upp 
innehållet på webbsidan och som då krockar med ljud från video- eller ljudelement.
  Den självklara fördelen med att arbeta med tillgänglighet och följa WCAG är att ge så många som 
möjligt tillgång till webben. Nackdelen är att det tar tid och därmed kostar pengar, vilket kan
leda till att företag och organisationer utan explicita krav på tillgänglighet inte prioriterar
(läs: struntar i) att arbeta inkluderande och därmed upprätthåller och i värsta fall förstärker
skillnader mellan "normalfungerande" personer och personer med funktionsvariationer. Särskilt
i dag när allt mer digitaliseras och mer av ens sociala och kulturella liv sker på nätet. 
  Det kan finnas svårigheter att anpassa mer konstnärligt orienterade webbsidor, där ett visuellt
uttryck inte kan sättas ord på, eller av olika anledningar kan kompromissas med.


###Tillgänglighetskrav###
Jag har implementerat följande krav:
1.1.1 Non-text Content
  Jag har använt mig av alt-attributet i mina img-taggar.

1.4.1 Use of Color
  Jag använder inte färg för att förmedla information etc.

1.4.3 Contrast (Minimum)
  All text på sidan har tillräckligt hög kontrast mot bakgrunden.

1.4.4 Resize text
  All text är tillgänglig och läslig vid 200% zoom 
  (funkar utan problem även vid 300% som är Firefox max-zoom)

1.4.5 Images of Text
  Inga bilder på text används.

1.4.12 Text Spacing
  Ingen text försvinner eller blir oläslig när jag testar med 
  http://www.html5accessibility.com/tests/tsbookmarklet.html